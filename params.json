{
  "name": "Giovannigatto.GitHub.io",
  "tagline": "icf-cy classificazione internazionale del funzionamento",
  "body": "### ICF - CY.\r\nL'ICF è una classificazione internazionale del funzionamento, disabilità e salute, pubblicata nel 2001 dall'OMS (Organizzazione Mondiale della Sanità). Nasce dopo uno studio lungo 7 anni svolto in 65 paesi sulla base di una vecchia classificazione: l'ICIDH. 191 paesi adottano questa classificazione.\r\n\r\n[OMS](https://it.wikipedia.org/wiki/Organizzazione_mondiale_della_sanit%C3%A0)\r\n\r\n### Principi dell'ICF\r\nLa classificazione della salute dell'uomo ha tre principi:\r\n* il modello biopsicosociale\r\n* modello integrato\r\n* L'universalità\r\n\r\n### Modello biopsicosociale\r\nL'ICF non classifica la salute e gli stati di salute ad essa correlati, attraverso un capovolgimento di prospettiva rispetto alla cultura della salute e della disabilità del passato: mentre gli indicatori tradizionali si basano sui tassi di mortalità, L'ICF pone come centrale la qualità della vita delle persone con disabilità e propone il modello \"bio-psico-sociale\" della disabilità, che è un modello che riesce ad ovviare alla contrapposizione tra il modello puramente medico (modello bio-medico) e quello puramente sociale (modello socio-politico), integrandoli.\r\nSe la conoscenza delle condizioni di salute deriva dall'interazione tra salute e ambiente, non può essere affidata solo alle professioni sanitarie, ma anche alle famiglie, alla scuola e alle istituzioni extrascolastiche, oltre che, quando possibile, alla persona stessa.\r\n\r\n### Approccio integrato\r\nL'ICF rappresenta una rivoluzione nella definizione e nella percezione della salute e della disabilità. Grazie ad un approccio integrato, per la prima volta, vengono presi in considerazione i fattori ambientali, classificandoli in maniera sistematica. Ciò permette la correlazione fra stato di salute ambiente, arrivando alla definizione di disabilità come una condizione di salute in un ambiente sfavorevole.\r\n\r\n### Considerazioni personali\r\nNon ci sarebbe disabilità in un ambiente favorevole. La disabilità, quindi, non è una conseguenza diretta della condizione di salute, ma della combinazione di quella condizione di salute in un **ambiente sfavorevole**. \r\nGli ambienti - infatti - sono pensati solo per le persone in condizioni di salute \"nella norma\", mentre, ingiustamente, non si pensa a quelle persone che non si trovano nelle condizioni considerate \"normali\" o, per capirci meglio, \"standard\". \r\nÈ una dimenticanza? è frutto di ignoranza? trascuratezza? semplice disinteresse?\r\nLe minoranze vengono spesso trascurate. Non si pensa ai bisogni di pochi che si trovano in condizioni diverse e quindi, l'organizzazione degli spazi e della comunicazione è riservata alla \"maggioranza\".\r\nChi potrebbe tranquillamente partecipare alla vita sociale come gli altri, anche se si trova in condizioni di salute diversa, si trova ad avere degli ostacoli, degli handicap, non a causa della condizione soltanto, ma a causa di una dimenticanza nella società che nel predisporsi per soddisfare i bisogni dei suoi membri, non pensa a tutti, ma solo alla maggioranza delle persone, quelle \"standard\" (dette normali), che possono muoversi agilmente, che possono salire i gradini di una scala, che non hanno problemi ad aggirarsi in spazi ristretti per accedere ad un computer, che non hanno problemi di dislessia quando si approcciano ad un testo scritto, e così via). La società stessa, le organizzazioni, le istituzioni, pensano alla maggioranza, trascurando le minoranze e finiscono per porre mille ostacoli alla realizzazione delle aspettative di vita di persone che potrebbero invece contribuire al benessere collettivo, invece di essere un peso. Questo è quanto intende , secondo me, la filofia ICF: porre attenzione all'organizzazione delle strutture prima di realizzarle pensando non solo alla norma, ma anche a chi funziona in modo diverso, perché non sono poi così poche le persone che funzionano in modo non standard e perché pensando per tutti, tutti traggono beneficio da questa migliore organizzazione.\r\nSe ci pensiamo, l'efficenza organizzativa non migliora solo la qualità della vita, ma comporta anche una riduzione delle spese, perché ci sarà minore bisogno di assistenza, paradossalmente.  Le persone, vedendo abbattute le barriere, avranno minore bisogno di assistenza. Potrenno muoversi in modo autonomo. Potranno studiare in modo autonomo. Potranno impiegare le risorse risparmiate per fare delle attività utili alla società, in un circolo virtuoso.\r\n",
  "note": "Don't delete this file! It's used internally to help with page regeneration."
}